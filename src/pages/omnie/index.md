---
templateKey: omnie-page
title: O mnie
thumbnail: /img/omnie.jpg
description: >-
  Na swoich zajęciach porzucam stolik na rzecz pracy z całym ciałem. Dawkuję
  sobie nowe porcje wiedzy, w postaci szkoleń i kursów, by jak najlepiej pomóc
  małemu i dużemu pacjentowi.
---
![](/img/omnie.jpg)



**Moim wielkim zainteresowaniem cieszą się prymarne funkcje układu orofacjalnego. Lubię zaglądać ludziom do buzi, ale tylko za ich pozwoleniem. Z uwagą przyglądam się budowie i funkcjonowaniu układu żucia i stawom skroniowo-żuchwowym,dzięki czemu moi pacjenci w porę konsultowani są z ortodontami, fizjoterapeutami lub innymi specjalistami.**

Z powodzeniem prowadzę zajęcia z dziećmi w różnym wieku z rozmaitymi zaburzeniami
mowy. Uwiebiam pracę z dorosłymi, bo to ona daje mi możliwość rozwoju logopedycznych
czarów, bez użycia zabawek.

Z zaangażowaniem poszerzałam wiedzę z emisji głosu na studiach podyplomowych bo wiem, że tylko równorzędne traktowanie układów artykulacyjnego, fonacyjnego i oddechowego, może przynieść w pracy najlepsze rezultaty. Nie jestem ortodoksem – w swojej pracy dążę do stanu optimum, w którym staram pogodzić się automatyzację zdrowych nawyków i poczucie komfortu pacjenta.

Uczyłam się od najlepszych – począwszy od studiów logopedycznych na Akademii
Pedagogiki Specjalnej, poprzez studia z zakresu kształcenia głosu i mowy na Uniwersytecie SWPS, aż po Uczelnię Łazarskiego, gdzie poszerzam wiedzę z neurologopedii. Dodać jeszcze liczne kursy i szkolenia, i mam szczęście stworzyć listę wspaniałych specjalistów.

Są to m.in.:
prof. AT Stanisław Górka, prof. AT Ryszard Olesiński, dr Svetlana Butska, dr Jacek
Wasilewski, Maria Bończykowa, Bożena Targosz, Magdalena Kędzior, prof. Zbigniew
Tarkowski, dr Ewa Jeżewska-Krasnodębska, dr Ewa Winnicka, Agnieszka Borowiec, dr
Barbara Sambor i wielu innych…

**Na co dzień prowadzę prywatną praktykę oraz współpracuję z Niepublicznym Ośrodkiem
Terapeutycznym „Przystań Szkraba” w Warszawie.**

Kiedy nie pracuję, to…pracuję. Tworzę wokół siebie chaos i specjalizuję się w panowaniu nad nim. Bez dobrych ludzi czuję się jak ryba bez wody. Upieram się, że kiedyś się wyśpię i napiszę książkę. Czytam Tolkiena, kiedy mam czas – rysuję, a ostatnio gotuję, testując nowe przepisy.

Nie mogłabym żyć bez muzyki – to moje uzależnienie. Żałuję, że nie mogę częściej
podróżować, zwłaszcza w góry i do Włoch. Jestem miłośniczką dobrego kina (najchętniej z Kapitanem Ameryka w roli głównej) i seriali Netflixa.
