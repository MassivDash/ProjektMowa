---
templateKey: oferta-page
title: Oferta
thumbnail: /img/background.jpg
description: >-
  Staram się, by podczas zajęć nigdy nie zabrakło pozytywnej atmosfery, bo to
  dobry humor jest często nieocenioną pomocą przy przełamaniu pierwszych oporów
  wobec ćwiczeń.
---
## DOROŚLI

Fascynuje mnie praca z dorosłymi, to moje oczko w głowie i wiatr w żagle. Uczy mnie też ogromnej pokory. Staram się, by podczas zajęć nigdy nie zabrakło pozytywnej atmosfery, bo to dobry humor jest często nieocenioną pomocą przy przełamaniu pierwszych oporów wobec ćwiczeń.

W zależności od wyników diagnozy i potrzeb klienta, pracujemy nad:

* poprawą wrazistości wypowiedzi,
* korekcją wad artykulacyjnych,
* emisją głosu w różnych warunkach pracy,
* postawą ciała,
* prawidłowym torem oddechowym,
* pawidłową fonacją,
* funkcjami języka i całego układu orofacjalnego w trakcie i po terapii ortodontycznej,
* autoprezentacją.

Zajęcia prowadzę nie tylko indywiualnie, ale także grupowo. Ich forma jest uzależniona od potrzeb klienta. Staram się, by wiedza była przekazywana w sposób atrakcyjny, dostosowany do oczekiwań osób ze mną współpracujących. Stawiam na praktykę okraszoną ciekawą teorią.

## DZIECI

W pracy z dziećmi piękne jest to, że pokazują świat takim jakim on jest. Prostota, wdzięk, radość i otwartość. Tego uczę się od nich. A to co ja mogę im zaoferować to mądrze prowadzona profilaktyka logopedyczna, ale także diagnoza i terapia:

* opóźnionego i zaburzonego rozwoju mowy,
* dyslalii, czyli trudności artykulacyjnych obejmujących deformacje i substytucje głosek,
* funkcji układu orofacjalnego przed, w trakcie i po terapii ortodontycznej.

Spotykam na swojej drodze wielu zaangażowanych rodziców, mających na celu prawidłowy rozwój swoich pociech. Im także należy się wsparcie, którego zawsze staram się udzielać. 

**Jak ta praca wygląda? Najlepszym sposobem dotracia do małego człowieka jest zabawa.**

**To tu, między śmiechami i ulubionymi aktywnościami dzieci, stram się przemycać to, co jest im potrzebne. Oczywiście są także momenty trudu i zniechęcenia, każde dziecko inaczej znosi terapię. Wtedy ważne jest byśmy wszyscy – dzieci, rodzice i ja – byli jedną drużną, grającą do tej samej bramki. Wzajemne wsparcie i wysiłek włożony także przez rodziców w codzienną pracę, prędzej czy później, przynosi owoce. Zbieranie ich i kosztowanie to największa satysfakcja!**
