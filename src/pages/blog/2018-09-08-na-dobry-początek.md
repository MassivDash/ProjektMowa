---
templateKey: blog-post
title: Na dobry początek...
date: 2018-09-07T22:13:23.320Z
thumbnail: /img/kilarov-zaneit-622424-unsplash.jpg
description: ...dowiedz się czym jest Projekt Mowa.
tags:
  - mowa
  - komunikacja
  - emisja głosu
  - wystąpienia publiczne
  - logopedia
  - logopeda
  - neurologopeda
---
Jeżeli teraz to czytasz, prawdopodobnie interesujesz się zagadnieniem mowy, komunikacji, emisji głosu, logopedii… A może szukasz logopedy dla siebie bądź swojego Dziecka? Jesteś studentem, rodzicem, dziennikarzem, lektorem, przedsiębiorcą… Niezależnie od tego co Cię tu sprowadziło, zapraszam Cię do mojego projektu! 

Projekt Mowa powstaje z pasji. Powstaje, bo nie jest to skończony produkt. To mój zawód, zainteresowanie, spora część życia. Jest w ciągłej przebudowie, by stawać się coraz lepszą swoją wersją i służyć innym.

Zanim zdradzę, co będzie się tu działo, zacznę od tego czym jest MOWA. I nie mam na myśli najbardziej powszechnej i bardzo ogólnej definicji, według której jest to po prostu wykorzystanie języka w procesie porozumiewania się.

Dla mnie jest czymś więcej. Moja wizja mowy wynika z podręcznikowej definicji, ale nabiera kształtów i kolorów poszczególnych ludzi, z którymi pracuję. Jest kilka zagadnień, które według mnie są ważne dla jej kształtowania się:

M – moje ciało jest całością i miofunkcjonalność

O – otwarcie i emisja głosu

W – wystąpienia publiczne

A – artykulacja i dykcja

W tym momencie to tylko suche hasła. Będę je przybliżać w kolejnych wpisach. Na samym początku chcę tylko zaznaczyć, że mowa nie istnieje bez człowieka. Tego małego i tego całkiem dużego. I w tym świetle będziemy tworzyć ten projekt. O człowieku i dla człowieka. W sposób przystępny mówić o logopedii.

Chciałabym zarazić Cię moją pasją. Udowodnić, że logopedia nie musi być nudna, a na pewno nie tylko dla dzieci. Chcę szerzyć świadomość swojego ciała i zachęcać do wsłuchiwania się w nie. Chciałabym, by każdy dorosły zrozumiał, że nigdy nie jest za późno na zajęcie się swoim głosem lub dykcją, a wystąpienia publiczne nie są udziałem jedynie celebrytów lub prezydentów. Mam nadzieję, że dzięki Projektowi upadnie też mit logopedy siedzącego za biórkiem przed lustrem, którego głównym zadaniem jest wywołanie tego nieszczęsnego „errrr”…

## Projekt Mowa to pasja brzmienia i mówienia – rozwijajmy ją razem!

![null](/img/rawpixel-584292-unsplash.jpg)
